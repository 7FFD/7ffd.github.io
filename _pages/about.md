---
layout: page
title: Про Автора
permalink: /about/
---

Обожнюю відновлювати, дороблювати та розширювати можливості старих комп'ютерів, які мене затягнули у вир технологій.

Загалом, початком моєї кар'єри в ІТ (або пунктом неповернення) можна вважати купівлю комп'ютера "Байт", клона ZX Spectrum. Десь в 93-94му році батьки мені його купили. Була ціла епопея з підключенням його до телевізора. На той момент, мені можна сказати - повезло, батькам вдалося дістати другий телевізор, причому кольоровий... але без дециметрового модуля, тому дивитися на ньому ніхто нічого не міг. Ну і він діствся мені у повне розпорядження :)

Оскільки ігри на цій платформі були досить примітивні, я відкрив для себе набагато більш цікаве заняття - програмування.
Спочатку, це був бейсік, пізніше, коли вдалося знайти книжки по ассемблеру і машинних кодах, писав програми на ассемблері. Цікавий момент був у тому, що у мене не було програми ассемблера, тому приходилося писати в зошиті програму, а вже потім переводити в машинні коди і вводити програму через бейсік в память комп'ютера... От як раз тоді, я і дізнався про двійкову і шістнадцятирічну системи числення. Це вже в старших класах, на уроках інформатики, нас вчили цим азам. А мені тоді приходилося все винаходити самому, оскільки доступу до літератури і документації не було. Якісь крихти знаходилися в журналах по типу Радіо або Радіоаматор, але якихось клубів чи спільнот тоді в невеликих мітсах просто не існувало. На дворі була середина 90х...

Так чи інакше, в кінці 2019 накрила ностальгія... і понеслося. За досить розумні кошти купив Олімпік-С, відновив, підключив до монітора. Погрався з бейсіком, але цього виявилося за мало, тому почав вивчати схемотехніку і архітектуру zx spectrum сумісних машин, щоб якимось чином переносити данні, програми і файли з спектрума на сучасні комп'ютери.

І це тільки початок історії. Далі буде...